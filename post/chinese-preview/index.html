<!doctype html><html lang=en-us><head><meta charset=utf-8><title>[中文] 《长恨歌》 - Icarusky's Blog</title><meta name=description content><meta name=viewport content="width=device-width,initial-scale=1"><link href="//fonts.googleapis.com/css?family=Raleway:400,300,600" rel=stylesheet type=text/css><link rel=stylesheet href=https://icarusky.github.io/css/normalize.css><link rel=stylesheet href=https://icarusky.github.io/css/skeleton.css><link rel=stylesheet href=https://icarusky.github.io/css/custom.css><script src=https://cdnjs.cloudflare.com/ajax/libs/font-awesome/5.13.0/js/all.min.js></script><link rel="shortcut icon" href=/images/favicon.png type=image/png></head><body><nav><label for=drop class=toggle><i class="fas fa-bars u-pull-right" aria-hidden=true></i><span><i class="fas fa-fire" aria-hidden=true></i>Sugoi</span></label>
<input type=checkbox id=drop><ul class=menu><li><a href=https://icarusky.github.io><span><i class="fas fa-fire" aria-hidden=true></i>Sugoi</span></a></li><li class=u-pull-right><a href=https://icarusky.github.io/contact class=Members><span><i class="fas fa-envelope"></i>contact</span></a></li><li class=u-pull-right><a href=https://icarusky.github.io/post class=Members><span><i class="fas fa-list"></i>blog</span></a></li><li class=u-pull-right><a href=https://icarusky.github.io/about class=Members><span><i class="fas fa-home"></i>about</span></a></li></ul></nav><div class="section hero"><div class=container><h1 class=section-heading>[中文] 《长恨歌》</h1><i class="far fa-calendar"></i>Published On: 2017-08-30,
<i class="far fa-clock"></i>Reading Time: 1 minute</h6></div></div><div class="section main"><div class="row content"><article><blockquote><p>《长恨歌》是中国唐朝诗人白居易的一首长篇叙事诗。</p></blockquote><h1 id=第一段贵妃受宠爱>第一段：贵妃受宠爱</h1><p>汉皇重色思倾国，御宇多年求不得。杨家有女初长成，养在深闺人未识。</p><p>天生丽质难自弃，一朝选在君王侧。回眸一笑百媚生，六宫粉黛无颜色。</p><p>春寒赐浴华清池，温泉水滑洗凝脂。侍儿扶起娇无力，始是新承恩泽时。</p><p>云鬓花颜金步摇，芙蓉帐暖度春宵。春宵苦短日高起，从此君王不早朝。</p><p>承欢侍宴无闲暇，春从春游夜专夜。后宫佳丽三千人，三千宠爱在一身。</p><p>金屋妆成娇侍夜，玉楼宴罢醉和春。姊妹弟兄皆列士，可怜光彩生门户。</p><p>遂令天下父母心，不重生男重生女。骊宫高处入青云，仙乐风飘处处闻。</p><p>缓歌慢舞凝丝竹，尽日君王看不足。渔阳鼙鼓动地来，惊破霓裳羽衣曲。</p><h1 id=第二段马嵬惊变>第二段：马嵬惊变</h1><p>九重城阙烟尘生，千乘万骑西南行。翠华摇摇行复止，西出都门百余里。</p><p>六军不发无奈何，宛转蛾眉马前死。花钿委地无人收，翠翘金雀玉搔头。</p><p>君王掩面救不得，回看血泪相和流。黄埃散漫风萧索，云栈萦纡登剑阁。</p><p>峨嵋山下少人行，旌旗无光日色薄。蜀江水碧蜀山青，圣主朝朝暮暮情。</p><p>行宫见月伤心色，夜雨闻铃肠断声。</p><h1 id=第三段玄宗皇帝思念>第三段：玄宗皇帝思念</h1><p>天旋地转回龙驭，到此踌躇不能去。马嵬坡下泥土中，不见玉颜空死处。</p><p>君臣相顾尽霑衣，东望都门信马归。归来池苑皆依旧，太液芙蓉未央柳。</p><p>芙蓉如面柳如眉，对此如何不泪垂。春风桃李花开日，秋雨梧桐叶落时。</p><p>西宫南内多秋草，落叶满阶红不扫。梨园弟子白发新，椒房阿监青娥老。</p><p>夕殿萤飞思悄然，孤灯挑尽未成眠。迟迟钟鼓初长夜，耿耿星河欲曙天。</p><p>鸳鸯瓦冷霜华重，翡翠衾寒谁与共。悠悠生死别经年，魂魄不曾来入梦。</p><h1 id=第四段仙界寻妃>第四段：仙界寻妃</h1><p>临邛道士鸿都客，能以精诚致魂魄。为感君王辗转思，遂教方士殷勤觅。</p><p>排空驭气奔如电，升天入地求之遍。上穷碧落下黄泉，两处茫茫皆不见。</p><p>忽闻海上有仙山，山在虚无缥缈间。楼阁玲珑五云起，其中绰约多仙子。</p><p>中有一人字太真，雪肤花貌参差是。金阙西厢叩玉扃，转教小玉报双成。</p><p>闻道汉家天子使，九华帐里梦魂惊。揽衣推枕起徘徊，珠箔银屏迤逦开。</p><p>云髻(鬓?)半偏新睡觉，花冠不整下堂来。风吹仙袂飘飘(飖)举，犹似霓裳羽衣舞。</p><p>玉容寂寞泪阑干，梨花一枝春带雨。含情凝睇谢君王，一别音容两渺茫。</p><p>昭阳殿里恩爱绝，蓬莱宫中日月长。回头下望人寰处，不见长安见尘雾。</p><p>唯将旧物表深情，钿合金钗寄将去。钗留一股合一扇，钗擘黄金合分钿。</p><p>但教心似金钿坚，天上人间会相见。临别殷勤重寄词，词中有誓两心知。</p><p>七月七日长生殿，夜半无人私语时。在天愿作比翼鸟，在地愿为连理枝。</p><p>天长地久有时尽，此恨绵绵无绝期。</p></article></div></div><footer><span class=copyright>&copy; 2020
<a href=https://github.com/aanupam23/hugo-sugoi title=hugo-sugoi alt=hugo-sugoi target=_blank>Hugo-Sugoi</a></span></footer></body></html>